---
layout: post
title: "Keyboard shortcuts ที่ช่วยให้วันสบายๆ ของพวกเราง่ายยิ่งขึ้น"
date: 2018-09-07 10:26:00 +0700
description: อยู่มาวันนึงในวันสบายๆ ที่พวกเราย้ายที่นั่งทำงานจากในออฟฟิศ ไปนั่งคิด นั่งเขียนงานกันตามร้านกาแฟริมทุ่งนา นั่นทำให้เกิดความเข้าใจว่าการย้อนกลับไปสู่อะไรที่เรียบง่ายนั้นมีความสุขโดยแท้ และพระเอกที่ช่วยเราไว้ให้ยังทำงานกันได้อย่างว่องไวก็คือ Keyboard shortcuts ที่พวกเราจะเอามาเล่าให้ฟังกันในวันนี้นะครับ
tags:
 - Keyboard Shortcuts
comments: true
---
![Easy afternoon](https://res.cloudinary.com/sdees-reallife/image/upload/c_scale,w_400/v1539959821/rawpixel-668176-unsplash.jpg){: .center-image }*Photo by [rawpixel](https://unsplash.com/@rawpixel) on [Unsplash](https://unsplash.com/)*

ปกติถ้าอยู่กันในออฟฟิศแล้ว ส่วนใหญ่พวกเราเกือบทุกๆ คน จะนั่งทำงานกันอยู่ในสภาพของป้อมปราการหรืออะไรที่คล้ายๆ กันในสภาพแบบนี้มั๊ยครับ

![Battle Station](https://res.cloudinary.com/sdees-reallife/image/upload/c_scale,w_600/v1536296983/roberto-nickson-g-701574-unsplash.jpg){: .center-image }*Photo by [Roberto Nickson (@g)](https://unsplash.com/@rpnickson) on [Unsplash](https://unsplash.com/)*

ความสวยงามอาจจะเกือบๆ คล้ายๆ กัน แต่ที่พวกเราว่า [ใช่เลย!ก็คือ](https://www.instagram.com/p/BniAFuyAllm/?utm_source=ig_web_copy_link) มีจอมอนิเตอร์หลายๆ ตัวต่อเข้าไป มีเม้าส์ความไวสูง มีอุปกรณ์ Gadget ต่างๆ อยู่เกือบรอบตัว แต่อยู่มาวันนึงหลังจากที่เราหยิบแค่ Notebook แล้วก็รีบบึ่งรถออกไป เพียงแค่ไม่นาน จากป้อมปราการก็เหลือแค่ Notebook กับทุ่งนา, กาแฟ แล้วก็มี Keyboard shortcuts นี่ล่ะที่จะช่วยให้พวกเรายังทำงานกันได้อย่างสบายๆ และอาจจะง่ายขึ้นด้วย ว่าแล้วก็มาดูกันครับว่ามันมีคีย์อะไรบ้างที่พวกเราอยากจะแนะนำ

![Touchpad On-Off](https://res.cloudinary.com/sdees-reallife/image/upload/c_scale,w_400/v1536557995/disable-touchpad-button.png){: .center-image }*ภาพจาก [Driver Talent Blog](http://blog.drivethelife.com/touchpad/how-to-disable-touchpad-on-windows-10-8-7-xp-vista.html)*

อย่างแรกที่ขอพูดถึงคือการเปิด-ปิด Touchpad ซึ่งมักจะเป็น `Fn`{: .key}+`Function Key`{: .key} (ให้ดูบน Keyboard ของเรา) อันนี้ช่วยได้มากเวลาที่เราอยู่ใน Mode ของการตั้งหน้าตั้งตาพิมพ์ หรือ Blog mode ประมาณนี้ เพราะส่วนของ Touchpad นี้ พอเราปิดการใช้งานไปทำให้เรามีพื้นที่ ช่วยให้ขยับมือไม้และวางมือพักได้สบายขึ้น พอจะใช้ Touchpad แล้วก็ค่อย Toggle กลับมาอีกครั้ง

*Tips:* ถ้ามีเวลาว่างๆ ลองตั้งค่า Touchpad ดู เราอาจจะพบว่ามีการเคลื่อนนิ้วบางอย่าง เช่นพวกการตั้งค่า Gesture หรืออาจจะเป็นการใช้ 2 นิ้วเพื่อ Scroll หรือการเปลี่ยนไปใช้ Edge Scroll ค่าต่างๆ พวกนี้ถ้าลองปรับดู บางทีจะทำให้เราได้ใช้ Touchpad ในแบบที่เข้ากับความชอบและความถนัดกับตัวเรามากขึ้นได้ครับ

![Touchpad settings](https://res.cloudinary.com/sdees-reallife/image/upload/c_scale,w_600/v1536559487/Screenshot_from_2018-09-10_13-04-31.png){: .center-image }

### Keyboard shortcuts ที่แนะนำบน Browser
เวลาใช้งาน Browser ไม่ว่าค่ายไหนก็จะมี Shortcuts ที่พวกเราอยากแนะนำเหล่านี้เหมือนๆ กัน จริงๆ มีหลายคีย์มากกว่านี้ แต่นี่คัดมาแล้วครับว่าใช้บ่อย และทำให้เราใช้งานได้ไวขึ้นจริงๆ

- `Ctrl`{: .key}+`T`{: .key} - เปิด Tab ใหม่
- `Ctrl`{: .key}+`W`{: .key} - ปิด Tab ที่ใช้อยู่
- `Ctrl`{: .key}+`Shift`{: .key}+`T`{: .key} - เปิด Tab ที่เราเพิ่งปิดไป (เกิดได้บ่อยๆ เวลาที่พลาดปิดไปแล้วนึกขึ้นได้)
- `Ctrl`{: .key}+`L`{: .key} - อยู่ๆ ก็ให้กระโดดไปที่ Address Bar
- `Ctrl`{: .key}+`Tab`{: .key} - เลื่อนไป Tab ถัดไปทางขวา
- `Ctrl`{: .key}+`Shift`{: .key}+`Tab`{: .key} - เลื่อนไป Tab ถัดไปทางซ้าย

### Keyboard shortcuts ที่แนะนำบน Gmail
เริ่มแรกต้องเปิดใช้ค่า Shortcuts กันก่อน ใน Gmail คลิกที่รูปเกียร์เพื่อเข้าไปที่  `Settings` แล้วเลื่อนลงไปหน่อยในส่วนของ `Keyboard shortcuts` คลิกเลือก `Keyboard shortcuts on` แล้วเลื่อนลงไปด้านล่าง คลิก `Save Changes`

- `K`{: .key} - เลื่อนไป email ใหม่กว่า
- `J`{: .key} - เลื่อนไป email เก่ากว่า
- `C`{: .key} - Compose email
- `R`{: .key} - Reply
- `A`{: .key} - Reply All
- `F`{: .key} - Forward
- `/`{: .key} - Search mail

*Tips:* สำหรับ Gmail ถ้าจำอะไรไม่ได้ว่าคีย์ไหนเป็นอะไร ดู Help ด้วยการกด `Shift`{: .key}+`?`{: .key}

ก่อนจบมีแถม Shortcuts พื้นฐานที่รู้กันทั่วไป นั่นคือ
- `F11`{: .key} - Full Screen
- `Ctrl`{: .key}+`S`{: .key} - Save และ
- `Ctrl`{: .key}+`Z`{: .key} - Undo

สุดท้ายฝาก Quote ไว้นะครับ และขอให้ทุกๆ คนมีความสุขกับการใช้ชีวิตไปกับเทคโนโลยีรอบๆ ตัวเรานะครับ
> Enjoy Life. There's plenty of time to be dead. ~ Hans Christian Anderson
